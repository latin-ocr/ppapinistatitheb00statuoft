EDITORIS PRAEFATIO

Silvas atque Achilleidem postquam paucis ante annis
recensuimus, restabat munus multo difficilius atque amplius
Thebaidis edendae. nam in Silvis uno codice contentum esse
licuit, in Achilleide paucis. at longe aliter res se habet in
Thebaide. quae cum inde a decimo saeculo usque ad quin-
tum decimum saepissime transcripta sit, plurimi eius operis
codices aetatem tulerunt. ex his qui mihi innotuerunt qui-
busque usus textum constitui, primo capite describam. dein
cum in duas aberint stirpes (P et w) codices Thebaidis, de
codicum altera stirpe ω agam, tertio capite quae ratio inter-
cedat inter hanc stirpem et Puteaneum quaerendum erit. in
calce praefationis nomina eorum, qui in apparatu critico com-
memorabuntur, te quo quisque loco sua protuleiit, indicabo.

CAPVT PRIMVM

Stati Thebaidis codices describuntur.

permagno ex numero codicum quibus Stati Thebais tra-
dita est, recentioribus abiectis —- non enim utilitatis quic-
quam inde redundat ¹) — hos adhibere potui ad textum con-
stituendum, qui aut ipsi mihi praesto fuerunt aut ex aliorum
conlatione innotuerunt:

 

1) cf. quae ego disputavi, ubi de Barthianis codicibus egi:
Rhein. Mus. 59 (1904) p. 383 sq. codicibus ibi enumeratis Dres-
denses duos (cf. Manitius, Rhein. Mus. 59, 1904, p. 588 sq.) ad-
didi Herm. 40 (1905) p. 353. accedunt libri Genavensis 96, quem
anno 1905 inspexi, et Medicei Plut. 38, 4. 38, 5. 38, 7 Flor. bibl.
aedit. 197, quos sequente anno examinavi, praeterea Escorialensis
111f2‚ cuius lectiones non nullas benignissime mihi enotavit
Ricardus Laquem, cum vere anni 1907 111 Hispania versaretur.

