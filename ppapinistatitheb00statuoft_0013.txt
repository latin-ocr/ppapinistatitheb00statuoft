EDITORIS PRAEFATIO IX

spiceret nemo. post hunc autem Philippus Kohlmann per
totam Thebaidem Puteaneum adscivit, sed ut fit, cum ceteris
meliorem esse cognosceret, caeca eum adulatione prosecutus
est, adeo ut plus semel contra versus leges peccare non du-
bitaret, dummodo Puteanei lectionem amplecteretur.

contulerat codicem accuratissime in Miilleri usum Paulus
Meyer. cuius collatione Miiller in editione sua sex librorum
Thebaidis usus est. mihi vero tota collatio Meyeri praesto
est. dein Kohlmannus ipse quoque totam Thebaidem con-
tulit. sed cum haud paucis locis diversa atque Meyer ret-
tulerit de codice, locos singulos examinaverunt Wilkinsius et
Plater, unde non nullis locis certiora et veriora quam apud
Kohlmannum in editionibus Anglorum extiterunt. tamen rem
penitus resarcire, ut par erat, noluerunt. itaque gaudeo,
quod mihi contigit, ut anno 1901 codicem benignissime Mo-
nachium transmissum in Bibliotheca Regia diligenter excute-
rem. cum vero fere semper mea collatio cum Meyeriana con-
spiret, et ubi differunt, uter sit errori obnoxius, facile per·
spiciatur, iam quantum penes homines est, accuratam me
Puteanei libri notitiam spero proposuisse.

codicem, qui saeculo IX exeunte ant X ineunte scriptus esse
videtur, ad bibliothecam monasterii Corbeiensis pertinuisse
demonstravit Otto Miiller.¹) nam subscribitur in calce libri:

lib(er) s<ancti Petri>

co<rbei ........... >
ubi quae uncis fractis circumscripsi, erasa sunt — nempe ut
furtum celaretur —, sed certo cognita. neque quicquam

obstat, quominus codicem Gorbeiae etiam scriptum esse ar-
bitremur. idem vir doctus ineptias librariorum praeterea

additas transcripsit. sex enim subscripti sunt Thebaide finita
versus. primus est hic:

Scriptor sum talis demonstrat litera qualis.

deinde adiectum est primum ex Distichis Catonis 2);

 

1) Electa Statiana. progr. Berolini 1882 p. 12.
2) Otto Mflller, Wochenschr. fiir Philologie 20 (1903), p. 195.

