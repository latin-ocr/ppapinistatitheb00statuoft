EDITORIS PRAEFATIO XI

contra in editionibus post Queckianam omnibus recepta est
haec lectio:

dwm Cadmus arat, dum semina surywnt,

quam dicunt Puteanei auctoritate firmari, adeo ut Fridericus
Vollmer alteram suspectae fidei esse contenderit.¹) quae
opinio quam falsa sit, egregie perspicitur, ubi quid in Pu·-
teaneo scriptum sit, diligentius observaveris. ipse enim li-
brarius P1 mancum versum sic scripsit:

dum Cadmus arat, dum victa cadit.

itaque in eo codice pervetusto, unde Puteaneus originem
traxit, exitum versus non lectum esse apparet, id quod haud
raro factum esse comprobavi.2) sequitur Puteaneum quoque
favere ei lectioni, quae in ceteris codicibus extat. contra ea
quae nunc in editionibus regnat:

dum Cadmus arat, dum semma. sumunt,

soli recentiori codicis Puteanei correctori debetur. carbonem
igitur pro thesauro obtulerunt. neque enim quicquam of-
fensionis inest in ea quam probavimus lectione. quod vero
Sphingem ante Lai mortem, quae v. 461 significatur, non
apte commemorari quis crediderit, plane nihili est. non enim
ordinem rerum Statius nec hic nec alibi diligenter observa-
vit. in ipso contextu versus Theb. 3, 467—526 (inde a fol.
12V, 1) et 2, 454-464 nec a librario nec a· correctore Pc
scripti sunt, sed ab alio quodam aequali, contra Theb. 4,
308—343 P1 omiserat spatio relicto, quod explevit Pr.
itaque hoc loco cum triginta sex versus in exemplari de-
fecisse, senserit librarius, folium periisse apparet aut in ipso
aut in exemplaris exemplari. quam ob rem in codice Iuli-
ani — nam hoc utique verisimilius est — singulis paginis
duodevicenos versus exaratos fuisse concludimus. sed de al-
tero supplemento Theb. 3, 467 sq. cave quicquam collegeris.
neque enim propter exemplar alius hic librarius successit.

1) P. Papinii Statii Silvarum libri 1898 p. 560.
2) Achilleis 1902 p. VII sq.

