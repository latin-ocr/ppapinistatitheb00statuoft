EDITORIS PRAEFATIO XIII

postquam Kohlmannus eo in Achilleide recensenda usus est,
quaedam, sed parum utilia Carolus Wotke exposuit ¹), qui pri-
mum tantum librum contulerat. ego quoque codicem, Mo-
nachium mihi missum in edenda Achilleide adhibui eumque
descripsi in praefatione eius editionis p. XXIV. qua occasione
etiam Thebaidem excussi exeunte anno 1900 et ineunte 1901.
usus est eodem Garrodius ex collatione Plateri amici.

liber qui praeter Thebaidem etiam Achilleidem complec-
titur, a quattuor librariis saeculo X exaratus est — singulis
sua distribui 1. l. — praeter supplementa quaedam multo
post, certe non -ante saeculum XIII addita. quorum ambitu
demonstratur in exemplari codicis tricenos versus singulis
paginis extitisse, in Achilleide tricenos binos. quibus supple-
mentis addenda esse Theb. 12, 236—295 et 12, 716—7752)
recte monuit Gar-rodius. quibus de supplementis, quae ex
libro infimae notae petita sunt, ego codicem Q non laudavi,
ne diversa coniungerentur. itaque quod codex ipse tricenos
fere versus in singulis paginis exhibet, ad exemplar accom-
modatum est. poetae nomen in primis tribus subscriptioni-
bus legitur hac forma: PAPINII · STACH · THEBAIDOS ·
LIB · I EXPLICIT et sim. nisi quod in tertia subscriptione
, ΡΑΜΡΙΝΙΙ scriptum est et in alterius SVRSVLI agnomen a
recentiore manu insertum. in reliquis autem libris nude ex-
stat: EXPLICIT-LIBER-QVARTVS. ac ne tota quidem The-
baide confecta subscriptio addita est, sed subsequitur Achil-
leidis titulus: STAOII · PAMPINII · SVRSVLI · LIBER l PRI-
MVS ACHILLEIDOS INCIPIT. subscriptio nec primi nec
alterius libri exstat. itaque cum in Achilleidis titulo falsum
agnomen legatur, quo Thebaidis librarius abstinuit, non ex
eodem fonte utrumque opus manasse consentaneum est, prae-
sertim cum initio libri scriptum sit: Continet Statiwm poetam
secumdum XII libros eius,

librarius haud raro quae perperam scripserat, ipse emen-
davit. praeterea is qui lacunas illas explevit, etiam in

 

1) Eranos Vindobonensis 1893 p. 211 sq.

2) non 774 sicut Garrodius praef. p. IX. scripsit, nam
ante 12, 774 legitur 12, 775.

