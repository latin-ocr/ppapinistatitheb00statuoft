EDITORIS PRAEFATIO XXXV

triginta quattuor vel triginta quinque. adde quod etiam in
quaternionis quarti decimi foliis superstitibus i. in fragmento
Schmitziano parum constans est numerus versuum. quae cum
ita sint, quin fragmenta quondam uno folio intermisso se
exceperint, non est dubium.

difficilior autem quaestio exoritur de fragmentis Mona-
steriensibus, quae saeculo duodecimo Deycksius attribuit.
diversi codicis atque Werdensis ea fuisse censet Schmitzius,
Crecelio ex eodem fluxisse admodum veri simile est. per-
venisse autem folia illa Monasteriensia in Deycksii manus
per amicum quendam Diisseldorfiensem conicit a quo et alia
Deycksio tradita esse constat. ab hac igitur parte admodum
probabilis est Grecelii opinio. tamen propter Deycksii in descri-
bendis foliis suis neglegentiam rem in lubrico versari non nego.

accuratam autem rationem subducere non possumus,
propterea· quod in singulis paginis fragmentorum et Mona·
steriensium et Werdensium versuum numerus non satis sibi
constat. tamen haec via non prorsus destituenda est. igitur
cum quaternionis sexti folium 6V finitum sit versu 5, 4, qua-
ternionis tertii decimi folium 11 coeperit a versu 9, 235,
inter utrumque desiderantur versus Statii 3501 (5, 5—-753,
6, 1—929.1) 7, 1—823. 8, 1—766. 9, 1-234), quibus ad-
dendi sunt argumentorum quattuor versus duodequinqua-
ginta nec non quater quaterni subscriptionum et inscripti-
onum versus. itaque computamus in universum versus 3565.
paginae autem exciderunt inter fragmenta Deycksiana (quat.
VI fol. 5v) et fragmentorum Werdensium initium (quat. XIII
fol. 11) 102. sunt enim sex quaterniones integri et ultimae
sex paginae quaternionis sexti. itaque si licet aequa fere
ratione distribuere illos versus 3565, singulis paginis scripti
fuerunt versus treceni quini, raro treceni quaterni. ergo ne
haec quidem impedimento sunt, quominus fragmenta Mona-
steriensia et Dfisseldorfiensia eiusdem codicis Werdensis re—
liquias iudicemus

1) non numerati sunt versus qui in melioribus libris non
leguntur 6, 79—83. 88—89. 227—233. 719—721.

C*

