EDITORIS PRAEFATIO XLIII

in ω quomodo sit aucta corruptio et interpolatio saeculis
decimo et undecimo luculenter perspiciatur, tamen hanc quo-
que familiam ab uno codice emanasse demonstrari potest.
ac primum quidem primi libri argumenta et pedestre, ad
quod respicit Schol. Theb. 1, 61¹), et versibus conceptum 2)
perierunt. itaque communis codicum ω pater in initio mutilus
erat. deinde etiam Theb. 10, 100 sq. damno exteriore labo-
rant omnes vulgatae traditionis codices. nam desiderantur
versus 10, 100--105 613 10, 112-117, de quorum origine
Statiana nemo sanus dubitat. cum vero bis seni versus amissi
esse videantur, similitudo numeri non explicatur nisi inferi-
orem folii alicuius partem abscissam esse statuimus, cuius
in pagina recta 10, 100-105, 111 aversa 10, 112—-117 lecti
erant. quod si recte sumimus, duodeni tantum singulis pa-
ginis versus scripti fuerunt in archetypo familiae ω aut in
eius patre. qui numerus cuipiam non satis magnus esse vi-
deatur, quo paginae compleantur. itaque haud scio an liceat
conicere picturis eum codicem fuisse illustratum.3) quomodo
autem factum sit, ut in quosdam codices ς 10, 100--103
recepti sint, totidem in altera lacuna in codice Collegii Cor-
poris Christi Oxoniensis inveniantur, non expedio. certe ad
ipsum codicem Iuliani illi versus non redeunt. consentiunt
enim cum P in errore insulari scriptura effecto: 10, 103 pro
Martiqenae in P legitur martiyerae, in ς aut martiyero aut
mulciyero. hoc quin interpolationi debeatur, non est dubium.
longum est autem numerare, quot locis ω a Puteaneo
recedat. itaque quaedam eligenda sunt. atque ea potissi-
mum animum advertenda censui, ubi vulgati codices con-
sentiunt in lectionibus quibus versus deletur. plura si quis
quaesiverit, adeat apparatum criticum. ·

 

1) harum omnium seriem fabularum in aryumento diyessimus.

2) cf. Archiv fiir lat. Lexikographie 15 (1907) p. 261. de
sexti libri argumento quod 111 recentioribus tantum libris in-
venitur, forsitan haeseris.

3) picturae ex codicibus superstitibus in solo Gudiano K ex-
stant. quac utrum antiquitus traditae sint an impudenter fictae,
cum codicem ipse non viderim, nescio. sed Ricardus Biirger
ineptissime eas effectas mihi scripsit.

