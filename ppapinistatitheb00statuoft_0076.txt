LXXII Q EDITORIS PRAEFATIO

1, 772 recepto, quem praeter Garrodium nemo editor agno-
vit. pendere autem Etonensem a codice Carolina scriptura
exarato apparet ex Ach. 2, 136 ubi -t finalis ea scriptura in-
venitur. id vero exemplar procul dubio collatum erat cumexem-
plari quodam antiquissimo eiusdem stirpis ad quam Iuliani
codex pertinuit. quod apud Benedictinos Italiae inferioris
servatum ¹fuisse non miratur qui quanti pretii libros posse-
derint, memoria tenet. quam rem Schenkelius perspexerat,
nugis obstruere conatus est Garrodius, cum dicit in Achil-
leidis praefatione: num cm‘m credi potest codicem qui toties
cum solo Puteaneo consentit, numquam veram lectionem a
Puteaneo ceterisque amissam servasse? itaque non mirum
quod Etonensem in manifestis quoque interpolationibus se-
quitur velut Ach. 1, 506. 1, 723 ut alia omittam.

denique ut breviter qualia fata Statii Thebaidis fuisse
videantur, proponamus, omnium codicum archetypus non
ante quartum saeculum nec tamen post quintum scriptus
procreavit saeculo quinto sextove in Italia codicem Iuliani,
eisdem temporibus in Gallia regnavit eius progenies. dein
codex ille Iuliani saeculo octavo multis damnis affectus ab
Aelberhto archiepiscopo Eboracensi in Britanniam videtur
esse translatuS, unde Caroli Magni aetate per Alcuinum, si
coniecturae locus datur, eius apographum insulari scriptura
exaratum in Galliam pervenit. a quo codice recta via des-
cendit Puteaneus. eadem fere aetate vel paulo ante e late-
bris emersit codex ab initio mutilus, unde libri ω propagati
sunt. tunc et ex codicis P exemplari lectiones quaedam in
singulos codices ω inrepserunt, et in illud ex altera stirpe
quaedam inlata sunt. a duodecimo fere saeculo cum Thebais

et Achilleis magis etiam lectitari coeptae essent, multi co- ,
dices scripti sunt, denuo et inter se collati et cum P ipso, ¹

unde recentiorum librorum turba (ς) emanavit. in quibus hic
illic aliquid recte emendatum est, ceterum probi nihil inest.

quoniam de codicibus quaestiones quatenus fieri pot-
erat, absolvimus, restat ut tabulam proponamus eorum no-
minum quae in apparatu critico laudavimus.

 

